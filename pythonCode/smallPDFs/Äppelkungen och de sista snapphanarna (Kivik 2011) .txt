1. Äppelintrosång 
Melodi: Bra Vibrationer

Välkommen hit här hem till oss
Här är det sol förstås,
och alltid lika trivsamt.

Vår familj har en vision
En underbar passion
Som vi har geme-ensamt.

En sån smak
Gör mig spak
Vi har 200 hektar

Härlig lukt
Denna frukt
Är underbar

Ja, vår familj gillar äpplen
Röda, gröna, de är allt jag vill ha
De smakar jättebra
Långt ner på Österlenslätten,
Astrakan, Aroma, Ingrid-Marie
Vi lever här i vi vår utopi
Med äpplen i

Om magistern säger ditt betyg är krasst,
Är du hos doktorn hela dan?
Ge lärarn äpplen och betyget ditt blir vasst,
Och ett äpple, håller doktorn på stan!

Ja, vår familj gillar äpplen
Röda, gröna, de är allt jag vill ha
De smakar jättebra

Långt ner på Österlenslätten,
Astrakan, Aroma, Ingrid-Marie
Ja äpplen gör vardan’ till en fest,
Äpplen är bäst!

2. Tidningsvisan 
Melodi: TrollkarlenI Indialand 

Jag läser i tidningen vad som har hänt,
det senaste året det är nog ett skämt.
De skojar nog med mig, vem har hittat på,
så konstiga saker jag kan ej förstå.

I Spanien växte en gurka så lång,
att känsliga magar snart sattes igång.
Men det var nog fel att man dessa förbjöd,
spanjorerna firar glatt med EU-stöd.

Och Kungen av Sverige har hängt på kafé,
fast brydde sig inte om kaffe och te.
Men han fick bra service, ja så till den grad,
att kungen bestämt sig för att vända blad.

I Japan så skakade marken så hårt,
att skydda ett kraftverk blev lite för svårt.
Men ingen panik, inget farligt har läckt,
fast sushin den lyser när ljuset är släckt.
Ja Grekland har kris och likväl USA,
och euron går kasst, men lokalt går det bra.
På marknan’ i Kivik det går excelent,
försäljning av tofflor upp 20 procent.

3. Österlens Lustgård 
Melodi: YouCan’thurry Love
 
I vår lustgård
bland ljuv äppellukt 
Man lätt frestas
att ta ett bett av denna kärleksfrukt 

Får jag va din tös?
Jag blir jättenervös...
Som en kolsyrad dricka 
bubblar känslorna i mig
Kom låt oss ha skoj...
Byta däck på min hoj! 
Vi i paradis leva, 
på Österlen som Adam och Eva  
Dig jag känt sen du var liten påg
men inte förrän nu
vill jag bli hemmafru
få föda dina barn
och spinna strumpegarn
Om du vill, 
får du mig i refill och då hettar det till!

Åh du är så grann!
Vi kan krama varann... 
Som en kolsyrad dricka 
bubblar känslorna i mig
Kan jag få en kyss? 
Fast jag åt vitlök nyss...
Vi i paradis leva, 
på Österlen som Adam och Eva

Dig jag spanat på sen vi var fem
Men aldrig har jag vågat tro
jag fick ditt hjärta sno
Snart får jag egen gård
Föräldrar på långvård
Det blir vi,
Du min blomma, jag bi, ingen lägger sig i

Min lust du har väckt... 
Tänk om vi två är släkt! 
Som en kolsyrad dricka 
bubblar känslorna i mig
Jag föll för din charm!
Och min fylliga barm...?
Vi i paradis leva, 
på Österlen som Adam och Eva

På höskullen där,
vill jag vara dig när
Som en kolsyrad dricka
bubblar känslorna i mig
Fast jag kan få kli,
Jag har höallergi
Vi i paradis leva, 
på Österlen som Adam och Eva

